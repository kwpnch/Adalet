# ANKARA'NIN GÖBEĞİNDE "DOKUNULMAZLAR" APARTMANI

Ankara'daki bir apartmanda yolsuzluk, suç ve kurumsal çöküşe karşı bir kişinin on yıllık hak arama mücadelesinin gerçek hikayesi.

> **Basın Mensuplarının Dikkatine:**
> Bu dosya, Ankara/Çankaya'da bir apartmanda 10 yılı aşkın süredir devam eden organize hukuksuzlukları, kamu kurumlarının (özellikle Belediye ve Savcılık) ihmallerini ve bir yurttaşın adalet ararken uğradığı fiziksel/hukuki şiddeti belgelemektedir. Dosyadaki iddialar kamera kayıtları, bilirkişi raporları, resmi kurum cevapları, hastane raporları ve diğer delillerle desteklenmektedir.

> Herkesin gözü önünde cereyan eden bu 60 yıllık suç zinciri, tüm şikayetlere, devam eden soruşturma ve davalara, üstelik birden fazla gazeteciye bizzat ihbar edilmesine rağmen, Ocak 2026 itibarıyla hala hiçbir yerde haber konusu yapılmamıştır.

## 1. YÖNETİCİ ÖZETİ (EXECUTIVE SUMMARY)

Ankara'nın en merkezi ilçesi Çankaya'da (Adalet Sarayı'na sadece 1.3 km, en fazla 10 dakika yürüme mesafesinde), hukuka aykırı şekilde **"Kargir"** olarak tapulanmış ancak betonarme olan bir apartmanda; **60 yıllık kaçak yapılaşma**, **SGK/Elektrik usulsüzlükleri**, **cinsel taciz olayları** ve **çevre suçları** zinciri, apartman yönetimi ve nüfuzlu kat malikleri tarafından yıllardır sürdürülmektedir.

Bu hukuksuzluklara itiraz eden tek kat maliki olan ihbarcı, sistematik mobbinge, tehditlere ("Senin peşine dolanırım", "Yukarı çıkar beynini s..."), şantaja ("Sapık" iftirası, "Fuhuş diyorsun, çok tehlikelidir, tersi sana döner, öğreneceğin çok şey var") ve son olarak **çene kemiğinin kırılmasıyla** sonuçlanan ağır bir fiziksel saldırıya maruz kalmıştır.

Olayın vahameti, sadece işlenen suçlarda değil, bu suçların **kamu kurumları tarafından sistematik olarak örtbas edilmesindedir**. Çankaya Belediyesi'nin kaçak yapıyı koruyan yanıltıcı beyanları, ASKİ'nin yasa dışı drenajı görmezden gelmesi, Savcılığın delilleri incelemeden verdiği "Hukuki İhtilaf" gerekçeli KYOK (Kovuşturmaya Yer Olmadığı Kararı) kararları ve mahkemelerin ağır cezalık olayları basit para cezalarıyla (Ön Ödeme) kapatmaya çalışması, "Dokunulmaz" bir yapının varlığına işaret etmektedir.

## 2. OLAYIN AKTÖRLERİ VE NÜFUZ AĞI

*   **"Dokunulmaz" Aile:** Apartmana adını veren, Anayasa Mahkemesi (AYM) eski başkanının ailesi. Binada 3 daireleri bulunmaktadır. Mevcut denetçi, bu ailenin ferdidir.
*   **Eski Yönetici (Eski Siyasi, Matbaacı):** 20 yıl yöneticilik yapmış, CHP eski ilçe başkanı olduğu iddia edilen, apartmanın zemin katındaki dükkanın sahibi ve ortak alandaki kaçak yapıda 30 yıl matbaa işleten şahıs.
*   **Mevcut Yönetici (Mimar/İnşaatçı, Teras Sahibi, Azmettirici):** CHP bağlantılı olduğu tahmin edilen, 50 yıllık inşaatçı. Terastaki daireler dahil 3 daire sahibi. Yağmur suyu giderlerini yasa dışı şekilde kanalizasyona bağlayan terastaki deliği açarak çevre suçu işlediği iddia edilmektedir.
*   **Eski Yöneticinin Oğlu (Matbaacı):** Apartmanın zemin katındaki dükkanda, babasıyla beraber kaçak yapı ile 30 yıl matbaa işleten şahıs.
*   **Kapıcı Dairesindeki Şahıs:** Yönetimin "kiracı" gibi gösterdiği ancak sigortasız (kaçak) çalıştırıldığı iddia edilen, hakkında cinsel taciz ve fuhuş iddiaları bulunan, sabıkalı olduğu söylenen ve darp davasında yalancı şahit olarak kullanılan şahıs.

## 3. SUÇ ZİNCİRİ VE İDDİALAR

### A. İmar ve Şehircilik Suçları (Belediye İşbirliği İddiası)
*   **100m² Kaçak Ticarethane:** Apartmanın ön bahçesinin altında, projesinde olmayan, ama 60 yıl önceki ruhsatlandırma sürecinde dahi var olan 100 metrekarelik betonarme bir kaçak yapı (şüpheliler açıkça itiraf etmektedir) yıllarca matbaa atölyesi olarak kullanılmıştır. Belediye ekipleri tarafından kesilen kaçak yapı cezası nüfuz kullanılarak iptal ettirilmiştir.
*   **Görevi Kötüye Kullanma ve Suçu Örtbas:** Çankaya Belediyesi'ne yapılan şikayetlere, belediye yetkilileri "Kaçak yapının kapısı kapatıldığı için mimari projeye uygun hale gelmiştir" şeklinde (ama aslında kaçak yapıyı açıkça itiraf eden ifadeler içermesine rağmen), yanıltıcı raporlar verilerek Savcılık soruşturmalarının kapatılması sağlanmıştır.
*   **Tapu Usulsüzlüğü:** Bina betonarme (kolon-kiriş sistemli) olmasına rağmen, tapu kütüğüne "Kargir" olarak işlenerek, 60 yıl boyunca avantaj sağlanmıştır.

### B. Çevre ve Halk Sağlığı Suçları (ASKİ İşbirliği İddiası)
*   **Yasa Dışı Drenaj:** Teras kat sahibi Mimar, terasın yağmur sularını yasaya aykırı olarak binanın pis su (kanalizasyon) giderine bağlayan deliği açmıştır. Bu durum, her aşırı yağışta arakat dairelerde (ihbarcının evi birinci kattadır) pis su baskınlarına neden olmuştur.
*   **Görmezden Gelme:** ASKİ'ye yapılan başvurular, "Bina içi tesisat sorunu" denilerek geçiştirilmiş (oysa daire içi pis su boruları yenidir), çevre suçu denetlenmemiştir.

### C. Cinsel Taciz ve Asayiş Suçları
*   **Kapıcı Dairesi:** Apartmanın kapıcı dairesinde yaşayan şahısla ilgili olarak, apartman sakinleri ve komşular tarafından bilinen **genç kadınlara sarkıntılık**, **trans bireylere taciz** ve **fuhuş** iddiaları mevcuttur.
*   **Polis Baskınları:** Geçmiş yıllarda daireye yapılan polis baskınları ve sivil polislerin kapıcı dairesinde "yabancı uyruklu kadınlar" soruşturmaları bu iddiaları güçlendirmektedir.
*   **Elektrik Hırsızlığı:** Enerjisa tarafından mühürlenen elektrik sayacı ve kaçak kullanım cezaları mevcuttur.

### D. Sahte Kira Sözleşmesi ve SGK Dolandırıcılığı
*   **Sigortasız Fiili Kapıcı Çalıştırma:** Apartmanın kapıcı dairesindeki şahıs yıllarca kapıcılık yapmış, çöp toplamış ve apartmanın ortak alanlarını temizlemiş, ancak kira sözleşmesi imzalatılarak SGK denetiminden kaçırılmıştır.

### E. Şiddet, Tehdit ve Darp (14 Haziran ve 24 Aralık 2024 Saldırıları)
*   İhbarcı, kaçak yapı ve diğer usulsüzlükler nedeniyle yönetime 2 adet ihtarname vermiş, bu nedenle Haziran 2024'te **hakaret, şantaj ve tehditlere** maruz kalmıştır. "Sapık" şantajını Savcılığa şikayet etmiştir.
*   İhbarcı, kaçak yapı nedeniyle belediyenin ceza kestiği Yönetici ve Oğlu tarafından apartman önünde pusuya düşürülmüştür.
*   Saldırı sonucunda ihbarcının **çene kemiği kırılmış**, uzun süreli tedavi ve 6 haftalık çene sabitleme işlemi görmüştür. Sağlık sorunları devam etmektedir.
*   Saldırı anında ihbarcının 91 yaşındaki annesi olaya şahit olmuş, defalarca sinkaflı hakarete uğramış ve kalp krizi riskiyle yoğun bakıma kaldırılmış ve ameliyat edilmiştir. Sağlık sorunları devam etmektedir.
*   **Delil:** Haziran ve Aralık aylarındaki bu olaylar, ihbarcının cep ve araç kamerası tarafından saniye saniye kaydedilmiştir. Her iki olayın bilirkişi raporları mevcuttur.
*   İhbarcı, devam eden tehditler nedeniyle, tedavisini yarım bırakarak, Mart 2025'te bir gece yarısı annesini de alarak gizlice evini terk edip, ikametini şehir dışına taşımak zorunda kalmıştır. Yargı koruma kararı taleplerini reddetmiştir.

## 4. HUKUKİ SÜREÇ VE YARGI SORUNLARI

Hukuk mücadelesi, yargıdaki tıkanıklığı ve "önemsizleştirme" politikasını gözler önüne sermektedir:

1.  **Darp Davası:** Ağır yaralama (kemik kırığı) olmasına rağmen süreç yavaş ilerlemekte, saldırganlar tutuksuz yargılanmaktadır. Tehditler savuran ve yargıya meydan okuyan azmettirici şüpheli davaya dahil edilmemiştir. Kapıcı dairesindeki şahıs yalancı şahit olarak kullanılmaktadır.
2.  **Hakaret/"Sapık" Şantajı Davası:** Azmettirici, yönetici ve oğlunun ihbarcıyı sindirmek için kurguladığı "Sapık" iftirası ve hakaretleri, mahkeme tarafından münferit "basit hakaret" sayılarak **Ön Ödeme (Para Cezası)** ile kapatılmak istenmektedir. Oysa bu eylem, suç zincirini gizlemeye yönelik, planladıkları darp eyleminin delillerinin alınmasını engellemek için kamera söktürme amacını da güden örgütlü bir şantajdır.
3.  **Memur Suçları (KYOK):** Çankaya Belediyesi yetkilileri hakkındaki "Görevi Kötüye Kullanma" ve "Suçu Örtbas Etme" şikayetleri, Savcılık Memur Suçları Bürosu tarafından, suçlanan Belediyenin örtbas cevabına dayanılarak kapatılmıştır (KYOK).
4.  **Genel Suç Duyurusu (KYOK):** İhbarcının 13 sayfa, 11 delil ve 15 tanık ile sunduğu kapsamlı suç duyurusu (Örgütlü suç, cinsel taciz, dolandırıcılık vb.), savcılıkça okunmadan "Hukuki İhtilaf" denilerek reddedilmiştir.
5.  **Analiz vs. Sentez:** Yargı herşeyi küçük parçalara bölüp analiz yaparak, her birine ayrı ceza verme çabası içinde. Sentez yapamayan bu yaklaşım nedeniyle, tüm bu suç zinciri basitleştiriliyor, böylece yargının elinde para ödemesiyle kapatılabilecek kadar basit hakaret ve münferit darp davaları kalıyor. Bu yaklaşımla, içeriği hakaret, tehdit, gözdağı, iftira/şantaj, itiraflar  ve yargıya/adalete meydan okumalarla dolu olan, 15 dakikalık kamera kaydı ve 18 dakikalık bilirkişi raporundan, sadece 1 saniyede söylenebilen, tek kelime "Sapık" hakareti ve davası çıkarılıyor. Aynen, hayatlarında ilk defa trafikte karşılaşıp kavga etmiş insanlar arasındaki hakaret davalarında olduğu gibi. Resmin bütününe bakan yok. **Buna, "böl ve yönet" (divide and conquer) denmez, "böl ve basitleştir" (divide and simplify) denir, hem de elinde yargılamaya değecek kadar önemli hiçbir şey kalmayana kadar basitleştir.**

## 5. KRONOLOJİ

| Tarih | Olay | Durum/Belge |
| :--- | :--- | :--- |
| **2016 Mart** | Terastaki yasa dışı drenaj ve itiraf. | Toplantıdaki itiraf ve 2024'teki tahsilat makbuzu |
| **2019** | Kapıcı dairesindeki şahsın genç kıza sarkıntılık olayı. | Polis müdahalesi |
| **2020** | Enerjisa elektrik sayacı mühürleme olayı. | Enerjisa cezaları |
| **2024 Nisan** | Aşırı yağışta daireyi pis su basması. | Kamera kaydı |
| **2024 Mayıs** | Trans bireye taciz olayı ve ihbarcının ihtarnameleri. | İhtarnameler |
| **2024 Haziran 14** | **Hakaret ve Tehditler:** Azmettirici, yönetici ve oğlunun hakaret ve tehdit içeren saldırıları. | **15 dk Kamera Kaydı** ve Bilirkişi Raporu  |
| **2024 Aralık 24** | **Fiziksel Saldırı:** Çene kemiğinin kırılması ve annesinin ameliyatı. | **Kamera Kaydı**, Bilirkişi Raporu, Adli Raporlar |
| **2025 Eylül** | İhbarcının UYAP üzerinden hukuk mücadelesini başlatması. | Savcılık ve Mahkeme dilekçeleri |
| **2025 Ekim** | Savcılığın Çankaya Belediyesi hakkında KYOK kararı vermesi. | KYOK kararı |
| **2025 Kasım** | Savcılığın cinsel taciz içeren dilekçeye seri KYOK kararı vermesi. | KYOK kararı |
|  | Şüphelilerin delilleri yok etmek için apartmanı yıktırma girişimi. | Kolonlardan karot alımı ve WhatsApp mesajları |
| **2025 Aralık** | Sigortasız kapıcının SGK'ya ihbar edilmesi. | Apartman sakinlerinin tanıklığı ve yönetimin banka hesabı |
| | Tapu usulsüzlüğünün Tapu ve Kadastro Müdürlüklerine ihbar edilmesi. | WebTapu online doğrulanabilir tapu kaydı, binanın kolon ve kiriş fotoğrafları (apartmanın kendisi), yöneticinin itirafı |
| | ASKİ'nin yasa dışı drenajı örtbas girişiminin Savcılığa şikayet edilmesi. | Kamera ve ses kayıtları, tahsilat makbuzu |
| | Defalarca yapılan koruma kararı taleplerine verilen KYOK kararı. | KYOK kararı |
| | Tedbir Kararı taleplerine verilen KYOK kararı. | KYOK kararı |
| **2026 Ocak** | Tapu usulsüzlüğünün Savcılığa şikayet edilmesi. | Tapu ve Kadastro Müdürlüklerinin geçiştirme cevapları |
|  | Medyaya açık çağrı. | Bu dosya |

## 6. GAZETECİLER İÇİN NOTLAR VE SORU SETİ

Sizden ricamız, bu "yerel" görünen ama aslında Türkiye'nin "cezasızlık" ve "denetimsizlik" sistemini özetleyen dosyayı incelemenizdir.

**Sorgulanması Gerekenler:**
1.  **Çankaya Belediyesi:** 60 yıllık betonarme kaçak yapı, hem ruhsatlandırma sırasında var olmasına, hem şüpheliler tarafından kamera kayıtlarında ve yazılı belgelerde açıkça itiraf edilmesine, hem de defalarca şikayet edilmesine rağmen nasıl "görülmemiştir"? Betonarme apartman tapuya kargir olarak nasıl kaydedilmiştir?
2.  **ASKİ:** Terastaki yasa dışı drenaj, şikayet edilmesine ve tüm delillere rağmen nasıl göz ardı ediliyor ve hiçbir inceleme yapılmadan birinci kat dairenin tesisat sorunu olarak örtbas ediliyor?
3.  **Savcılık:** Cinsel taciz iddiaları ve organize suç şüphesi içeren dosyalar neden "Hukuki İhtilaf" denilerek kapatılıyor? 60 yıllık bir kaçak yapı tüm delillere rağmen nasıl olur da Belediye yardımı olmadan örtbas edilebilirmiş gibi kabul ediliyor? Tüm bu suç zinciri ön ödeme ile kapatılan basit bir hakaret ve münferit bir darp olarak nasıl görülüyor? Koruma ve tedbir kararı talepleri neden reddediliyor?
4.  **İçişleri Bakanlığı:** Sabıkalı ve taciz şüphelisi bir şahıs, apartman gibi toplu yaşam alanlarında nasıl denetimsiz çalıştırılabiliyor?
5.  **Siyasi/Bürokratik Nüfuz Kullanımı:** Belediyelerden, adli ve idari makamlara defalarca örtbas cevapları nasıl veriliyor? Kesilen kaçak yapı cezaları nasıl iptal ediliyor? CHP'nin vesayet rejimi hala devam mı ediyor?
6. **Devletin Gücü Sadece Sıradan Vatandaşa Mı Yetiyor?:** Bisikleti için kendi bahçesine 3m² PVC dolap yaptıran vatandaşa kaçak yapı cezası yazan devlet, Ankara'nın göbeğindeki bir apartmanın ortak alanındaki 100m² betonarme kaçak yapıyı neden 60 yıldır görmezden geliyor? Alacağına şahin olan devlet, 60 yıldır devam eden tüm bu suç zincirine gelince neden kargaya döndü?

**Erişim ve İletişim:**
Bu web sitesi üzerinden belgelerin bir kısmı kamuoyu ile paylaşılmaktadır. Daha detaylı bilgi, ham belgeler (redakte edilmemiş) ve video kayıtları için iletişime geçiniz.

## 7. DELİLLER

Redakte edilmiş belgeler.

### A. Darp ve Şiddet Olayları
> 24 Aralık 2024 tarihli fiziksel saldırı ve sonrasındaki süreçle ilgili belgeler.

- [Benim Adli Raporum (Çene Kırığı)](https://github.com/kwpnch/Adalet/raw/main/Darp/AdliRapor_CenedeKirik.pdf)
- [Annemin Adli Raporu (Hayati Tehlike)](https://github.com/kwpnch/Adalet/raw/main/Darp/Annem%20HayatiTehlikesiVardir%20Angiograf%C4%B1%20rapor.pdf)
- [Annemin Adli Tıp Raporu (Ameliyat)](https://github.com/kwpnch/Adalet/raw/main/Darp/AnnemRapor.pdf)
- [Olay Anı Kamera Kaydının Bilirkişi Raporu](https://github.com/kwpnch/Adalet/raw/main/Darp/BilirkisiRaporu_evrak_13372356475.pdf)
- [Anneme Sözlü Şiddet Hakkında Şikayet Dilekçesi](https://github.com/kwpnch/Adalet/raw/main/Darp/AnnemSozluSiddet.pdf)
- [Azmettirici Hakkında Şikayet Dilekçesi](https://github.com/kwpnch/Adalet/raw/main/Darp/AzmettiriciTS.pdf)
- [Azmettiricinin Davaya Eklenmesi, Dava Tevhit ve CBS Soruşturma Talepleri Hakkında Dilekçe](https://github.com/kwpnch/Adalet/raw/main/Darp/AzmettiriciTevhitCBSSorusturmaTalepleri.pdf)
- [Koruma Talebine Red Kararı](https://github.com/kwpnch/Adalet/raw/main/Darp/KorumaTalebiReddedildi.pdf)

### B. Şantaj ve Hakaret
> 14 Haziran 2024 tarihli hakaret, tehditler ve "Sapık" iftirası/şantajı ile ilgili belgeler.

- [Hakaretler, Tehditler ve İtirafların Bilirkişi Raporu (15 Dakikalık Kamera Kaydının 18 Sayfalık Video Çözümü)](https://github.com/kwpnch/Adalet/raw/main/SantajHakaret/CBS%20Bilirkisi%20Raporu%20-%20evrak_11700177910.pdf)
- [Tehdit ve Hakaret Şikayeti](https://github.com/kwpnch/Adalet/raw/main/SantajHakaret/TehditHakaretSikayet.jpg)
- [Azmettirici, Bütüncül Yaklaşım ve Duruşmalı Yargılama Talepleri Hakkında Dilekçe](https://github.com/kwpnch/Adalet/raw/main/SantajHakaret/EkBeyanDilekcesi.pdf)
- [Hakaret Kararına İtiraz ve Dava Tevhit Talebi](https://github.com/kwpnch/Adalet/raw/main/SantajHakaret/HakaretKararinaI%CC%87tiraz_TevhitTalebi.pdf)

### C. Kaçak Yapı ve İmar Suçları
> 100m²'lik betonarme kaçak yapı ve belediye hakkında "Örtbas" şikayetleri.

- [Kaçak Yapı İhtarnamesi](https://github.com/kwpnch/Adalet/raw/main/KacakYapi/KacakYapiIhtarname.pdf)
- [Kaçak Yapı Örtbası Hakkında Şikayet Dilekçesi](https://github.com/kwpnch/Adalet/raw/main/KacakYapi/KacakYapiOrtbas.pdf)
- [ÇŞİDB CİMER Şikayeti, Kaçak Yapı KYOK Kararı ve Dava Tevhit Talebi](https://github.com/kwpnch/Adalet/raw/main/KacakYapi/EK%205-6-7%20CIMERSikayeti_KYOKKarari_BirlestirmeDilekcesi.pdf)
- [Belediye Hakkında KYOK Kararı](https://github.com/kwpnch/Adalet/raw/main/KacakYapi/%282%29_Takipsizlik_Karari.pdf)
- [Belediye KYOK Kararına İtiraz Dilekçesi](https://github.com/kwpnch/Adalet/raw/main/KacakYapi/KacakYapiOrtbasKYOKItiraz.pdf)
- [Yüksek Düzeyli Nüfuz Kullanımı İhbarı](https://github.com/kwpnch/Adalet/raw/main/KacakYapi/KacakYapiOrtbasKYOKItirazEkBeyan.pdf)
- [Apartmanı Yıktırarak Delilleri Yok Etme Girişimi ve Tapu Usulsüzlüğü İhbarı](https://github.com/kwpnch/Adalet/raw/main/KacakYapi/KacakYapiOrtbasSorusturmaGenisletme.pdf)
- [Usulsüz Ana Taşınmaz Niteliği (Betonarme vs. Kargir) İhbarı](https://github.com/kwpnch/Adalet/raw/main/KacakYapi/KacakYapiOrtbasUsulsuzAnaTasinmazNiteligi.pdf)
- [Tedbir Kararı Talebi](https://github.com/kwpnch/Adalet/raw/main/KacakYapi/KacakYapiOrtbasSCHEkBeyan.pdf)
- [Apartman Toplantı Daveti (Kaçak Yapı İtirafı)](https://github.com/kwpnch/Adalet/raw/main/KacakYapi/Apt%20Toplanti%20Daveti.jpeg)
- [Apartmanı Yıktırarak Delilleri Yok Etmek Amacıyla Deprem Teknik İnceleme](https://github.com/kwpnch/Adalet/raw/main/KacakYapi/DepremTeknikInceleme.jpeg)

### D. Kapıcı Dairesi, Dolandırıcılık ve Cinsel Taciz İddiaları
> Kapıcı dairesi ile ilgili suçlar, taciz olayları ve SGK usulsüzlüğü.

- [Kapıcı Dairesi İhtarnamesi](https://github.com/kwpnch/Adalet/raw/main/KapiciDairesi/Ihtarname_KapiciDairesi_100624.pdf)
- [Şikayet Dilekçesi](https://github.com/kwpnch/Adalet/raw/main/KapiciDairesi/KapiciDairesi.pdf)
- [KYOK Kararı](https://github.com/kwpnch/Adalet/raw/main/KapiciDairesi/%282%29_Takipsizlik_Karari.pdf)
- [KYOK Kararına İtiraz Dilekçesi](https://github.com/kwpnch/Adalet/raw/main/KapiciDairesi/KapiciDairesiKYOKItiraz.pdf)
- [Sigortasız Kapıcı Hakkında SGK Şikayeti](https://github.com/kwpnch/Adalet/raw/main/KapiciDairesi/SGKSikayet.pdf)

### E. Yasa Dışı Drenaj ve Su Baskınları
> Teras katından kanalizasyona bağlanan yasa dışı hat ve su baskınları.

- [Mutfak Su Baskını Videosu](https://github.com/kwpnch/Adalet/raw/main/YasaDisiDrenaj/MutfagiSuBasti.mp4)
- [Terastaki Deliğin Kapatılması ile İlgili İşlemlerin Tahsilat Makbuzu](https://github.com/kwpnch/Adalet/raw/main/YasaDisiDrenaj/TerasDelikMakbuzu.png)
- [ASKİ'ye İlk CİMER Başvurusu](https://github.com/kwpnch/Adalet/raw/main/YasaDisiDrenaj/ASKISikayet_1.pdf)
- [ASKİ'ye İkinci CİMER Başvurusu](https://github.com/kwpnch/Adalet/raw/main/YasaDisiDrenaj/ASKISikayet_2.pdf)
- [Yasa Dışı Drenaj Örtbası Hakkında Şikayet Dilekçesi](https://github.com/kwpnch/Adalet/raw/main/YasaDisiDrenaj/YasaDisiDrenajOrtbas.pdf)
- [Yasa Dışı Drenaj Örtbas Şikayetinin Delil CD Gönderimi](https://github.com/kwpnch/Adalet/raw/main/YasaDisiDrenaj/YasaDisiDrenajOrtbasDelilCD.pdf)

### F. Tapu Usulsüzlüğü
> Betonarme binanın tapuda "Kargir" olarak gösterilmesi ve Tapu Kadastro Müdürlüklerinin bu usulsüzlüğü göz ardı etmesi.

- [Tapu Usulsüzlüğü Şikayet Dilekçesi](https://github.com/kwpnch/Adalet/raw/main/TapuUsulsuzlugu/TapuUsulsuzlugu.pdf)
- [Tapu Kaydı (Kargir Apartman)](https://github.com/kwpnch/Adalet/raw/main/TapuUsulsuzlugu/Tapu.pdf)
- [Binadaki Kolon ve Kirişlerin Fotoğrafları (Betonarme Apartman)](https://github.com/kwpnch/Adalet/raw/main/TapuUsulsuzlugu/BAptKolonVeKirisleri.pdf)
- [Ankara Kadastro Müdürlüğünün CİMER Başvurusuna Cevabı](https://github.com/kwpnch/Adalet/raw/main/TapuUsulsuzlugu/CIMER_AnkaraKadastro.pdf)
- [Çankaya Tapu Müdürlüğünün CİMER Başvurusuna Cevabı](https://github.com/kwpnch/Adalet/raw/main/TapuUsulsuzlugu/CIMER_CankayaTapu.pdf)
- [Tapu Usulsüzlüğü Beyan Dilekçesi](https://github.com/kwpnch/Adalet/raw/main/TapuUsulsuzlugu/KacakYapiOrtbasUsulsuzAnaTasinmazNiteligi.pdf)

### G. Tedbir Talepleri
> Delilleri yok etmek amacıyla yıkım tehdidine karşı tedbir talepleri.

- [KYOK Kararı](https://github.com/kwpnch/Adalet/raw/main/TedbirTalebi/%282%29_Takipsizlik_Karari.pdf)
